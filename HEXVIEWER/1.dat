Takiej wizyty nie było od początku wojny. Giorgia Meloni pojedzie do Ukrainy
dzisiaj 16:01 aktualizacja 16:14 
Ten tekst przeczytasz w 2 minuty
FACEBOOK
TWITTER
E-MAIL
KOPIUJ LINK
Szefowa włoskiego rządu Giorgia Meloni przyjedzie do Polski, a zaraz później wyruszy z historyczną wizytą do Ukrainy. Według doniesień włoskich mediów "Meloni spotka się z Zełenskim, by zademonstrować poparcie Włoch dla Ukrainy, a także ogłosi szósty pakiet pomocy wojskowej zatwierdzony przez włoski rząd". Ma także ogłosić wspólne przekazanie z Francją kompleksu przeciwrakietowego SAMP/T, który "powinien być gotowy na wiosnę".
Takiej wizyty nie było od początku wojny. Giorgia Meloni pojedzie do UkrainySTEPHANIE LECOCQ / PAP
Giorgia Meloni
‹ wróć
Więcej ważnych informacji znajdziesz na stronie głównej Onet
— Omówienie najważniejszych bieżących kwestii z zakresu współpracy dwustronnej i unijnej, pomoc Ukrainie oraz tematyka bezpieczeństwa — znajdą się w agendzie poniedziałkowego spotkania w Warszawie premiera Mateusza Morawieckiego z szefową włoskiego rządu Giorgią Meloni — przekazał PAP rzecznik rządu Piotr Müller. — Meloni przybędzie do Warszawy na zaproszenie premiera Morawieckiego — dodał.

Jak podkreślił, Polska i Włochy to bliscy partnerzy, nie tylko politycznie, ale również gospodarczo. — Republika Włoska znajduje się w pierwszej piątce partnerów handlowych naszego kraju. Mamy wiele wspólnych spojrzeń, przede wszystkim w temacie Europy i jej rozwoju — mówił.

Dalszy ciąg tekstu pod materiałem wideo.

Kulisy powstania polskiej jednostki specjalnej w Ukrainie. Marcin Wyrwał o szczegółach
Sikorski ostro o wstąpieniu Ukrainy do UE. "Nie traktujcie nas protekcjonalnie"
Meloni w Warszawie. Znany jest temat rozmów
Müller wskazał, że wizyta Meloni będzie okazją do rozmowy o sprawach, które nas łączą. — Poruszone będą również najpilniejsze tematy dotyczące dalszej pomocy Ukrainie i wzmocnienia bezpieczeństwa Europy na każdej płaszczyźnie — zapowiedział.

Rzecznik rządu przypomniał, że Meloni pełni funkcję premiera Włoch od października 2022 r.

— Powołanie jej rządu nadało nową dynamikę stosunkom polsko-włoskim. Ostatnie spotkanie premiera Morawieckiego z premier Meloni miało miejsce w Brukseli, przy okazji posiedzenia Rady Europejskiej, które odbyło się w dniach 9-10 lutego br. — zaznaczył.

Müller zwrócił jednocześnie uwagę na prowadzoną ofensywę dyplomatyczną, w tym na zakończoną w sobotę Monachijską Konferencję Bezpieczeństwa, w której uczestniczył polski premier. Podczas Konferencji omówiono pomoc dla Ukrainy. — Konferencja w Monachium stanowiła okazję do wielu spotkań. (...) Nasza ofensywa dyplomatyczna cały czas trwa — podkreślił Müller.

Meloni wybiera się do Kijowa